# Лабораторна робота №5 (Варіант 3 Рівень 3)

Критично важливим є постачання газу між сховищами та містами пінгвінів взимку. Вибух газопроводів може призвести до дефіциту палива та викликати значні проблеми у домівках бравих пінгвінів. Тому ряд газопроводів зараз відключили для ремонту.  
  
Ви, як студент курсу Алгоритми і структури даних маєте бажання допомогти Пінгвінам. Ви готові написати для них алгоритм, який перевірить, чи існує спосіб транспортування палива з будь-якого сховища до будь якого міста з використанням газопроводів, які не вивели в ремонт. Зауважте, що газ по трубі можна транспортувати лише в одному напрямку.  
  
Для розв'язання цієї задачі пінгвіни надали вам: 
- список міст
- список газосховищ
- список активних газопроводів, у форматі `[ ['Львів', 'Стрий'], ['Долина', 'Львів'], ['Сховище_1', 'Сховище_2'] ]`, де `['Львів', 'Стрий']`  означає наявність газопроводу між містами Львів та Стрий, де подача газу відбувається від Львова до Стрия
  
  Ваша програма має повернути результат у форматі: `[ 'газосховище', ['місто_1', 'місто_2']` , де:
	-  `газосховище` - назва газосховища
	- `['місто_1', 'місто_2']`  - список міст, до яких неможливо подати газ з цього газосховища
	  
Зауважте, що газ може подаватись з газосховища до будь якого міста транзитом через інші міста.

У випадку, якщо є зв'язок між усіма газосховищами та містами, поверніть пустий список.

***

# Лабораторна робота №6 (Варіант 3 Рівень 3)
Для всіх задач слід написати тести з використанням бібліотеки `unittest`. Ваш проект має бути розділено на окремі папки для коду додатку та тестів (`src` та `test` відповідно).

При написанні коду дотримуйтесь стандарту PEP 8, який визначає правила форматування Python-коду, такі як відступи, довжина рядків, іменування змінних тощо. Для полегшення читабельності коду слід відформатувати ваш код з допомогою `Black`

Створити клас структури даних Trie (префіксне дерево), який містить методи вставки слова, пошуку слова та пошуку префіксу. Реалізувати функцію на мові програмування Python, яка отримує список стрічок `patterns` і повертає об'єкт класу `Trie`
